<section class="article-section">
  <h2>Verblijfsaanvraag overige familieleden</h2>
  <p>
  De Immigratie- en Naturalisatiedienst (de IND) hanteert strikte regels om gezinsleden binnen het kerngezin te laten overkomen onder de noemer van gezinshereniging. Het kerngezin zijn de partners/echtgenoten en de minderjarige kinderen/jongvolwassenen. De (groot-) ouders van meerderjarigen, alsmede overige familieleden vallen hier niet onder. De mogelijkheid om ouders en andere familieleden naar Nederland te laten komen bestaat echter wel.</p>

  <p>Zij kunnen alleen komen als er sprake is van meer dan gebruikelijke emotionele banden en een mate van afhankelijkheid tussen familieleden. Hiervoor moet u een aanvraag indienen op grond van artikel 8 EVRM (familieleven) bij de IND. Als het familielid in Nederland niet een verblijfsvergunning voor onbepaalde tijd of de Nederlandse nationaliteit heeft is het nagenoeg onmogelijk om ouders/een ouder van buiten de EU te laten overkomen.</p>

  <p>Is er sprake van gezinsleden die de nationaliteit hebben van een andere lidstaat van de EU of van Nederlanders die recent in een andere lidstaat van de EU hebben gewoond, dan gelden er (mogelijk) andere regels.</p>

  <h3>Hulp nodig bij allerlei juridische kwesties? Contacteer ons nu.</h3>

  <p>Neem gerust contact met ons op voor meer informatie.
  <a href="https://uwverblijfsvergunning.nl/contact/"> Gratis intake gesprek    </a>
  </p>
</section>
